---
layout: lesson
title: Hello world!
next: 'syntax.html'
---

Deze les gaat over wat LaTeX is en hoe je het gebruikt.

h2. Wat is LaTeX?

TeX is een programmeertaal ontworpen door Donald Knuth voor het zetten van wiskundige teksten. LaTeX is een zogenaamd macro-pakket gebaseerd op TeX. Het heeft als doel het maken van TeX-documenten te vereenvoudigen. Deze cursus gaat over LaTeX.

Er zijn fundamentele verschillen tussen LaTeX en tekstverwerkers zoals Word.

h5. Voordelen
* Je kunt je volledig concentreren op de structuur en inhoud van het document, zonder je druk te maken over opmaak.
* De opmaak, fonts, tabellen, etc. zijn consistent.
* Wiskundig kan gemakkelijk gezet worden.
* Indexen, voetnoten en referenties kunnen gemakkelijk gemaakt worden.
* Je wordt gedwongen je document goed te structureren.

h5. Nadelen
* Je ziet niet direct het eindresultaat tijdens het schrijven.
* Je moet LaTeX-commando's kennen.
* Het kan moeilijk zijn om een bepaalde opmaak te krijgen.

De LaTeX-benadering wordt ook wel _What You See Is What You Mean_ genoemd; je ziet tijdens het schrijven niet het uiteindelijke document zelf maar de logische structuur van het document.

h2. LaTeX gebruiken

In deze cursus leren we jullie werken met twee LaTexeditors: TeXworks en ShareLaTeX. Wat je leert over LaTeX kun je natuurlijk wel in elke editor gebruiken.

- TeXworks := Een eenvoudige editor die wordt meegeleverd met de meest gebruikte LaTeXdistributies MiKTeX en TeX Live. Deze editor is (als het goed is) geïnstalleerd op de UvA.

- ShareLaTeX := Een online editor waarin meerdere mensen tegelijk kunnen werken; handig wanneer je op een computer werkt waarop geen LaTeX staat.

p. We gaan er bij de eerste opdracht van uit dat je op een computer werkt met toegang tot TeXworks. Om LaTeX zelf te installeren zie de les "Thuis installeren":/lessons/installatie.html.


<div class="panel panel-primary">
<div class="panel-heading">
<h3 class="panel-title">Opdracht 1</h3>
</div>
<div class="panel-body">

# Open @TeXworks@ op je computer.
# Plak in een leeg bestand de volgende code en sla het bestand op.

{% highlight tex %}
\documentclass{article}

\begin{document}

Hello world!

\end{document}
{% endhighlight %}

#3 Selecteer @pdfLaTeX@ in het menu rechts naast de groene knop en druk dan op de groene knop. Deze actie noemen we _zetten_ of _typesetting_. LaTeX vertaalt de invoer naar een pdf-document en laat dat document in een tweede scherm zien.
# Ga na dat er geen fouten zijn opgetreden tijdens het compileren door het log-bestand te bekijken. Ga hiervoor in TeXworks naar @Window -> Show Console Output@.
# Handig: Selecteer @Format -> Syntax Coloring -> LaTeX@ om de code te kleuren. Dit zal handig zijn als je veel ingewikkelde code hebt.

</div>
</div>

<div class="panel panel-primary">
<div class="panel-heading">
<h3 class="panel-title">Opdracht 2 (optioneel)</h3>
</div>
<div class="panel-body">

# Maak een "ShareLaTeX-account":https://www.sharelatex.com?r=e462e191&rm=d&rs=b.
# Klik in ShareLaTeX op @New Project@ en kies @Blank Project@. Geef je project een naam. 
# Je ziet links LaTeX-code. Klik rechts op @Recompile@. Je ziet vervolgens rechts de uitvoer van de LaTeX-code.
# Klik rechts op @Logs@ om de logs te bekijken.
# Klik in het zijmenu links op @Share@. Daar kun je je document met andere delen om er samen aan te werken. (Met een gratis account kun je met één persoon delen.)
# Klik in het zijmenu links op @Settings@ en dan @Export & Copy@. Daar kun je je _project_ downloaden als zip.

</div>
</div>

p. Je mag vanaf nu zelf kiezen welke editor je gebruikt. Op de toets willen we wel dat je TeXworks gebruikt.

<div class="panel panel-success">
<div class="panel-heading">
<h3 class="panel-title">Onthouden</h3>
</div>
<div class="panel-body">

* Hoe open ik TeXworks en eventueel ShareLaTeX.
* Hoe compileer ik een LaTeX-bestand.

</div>
</div>

